
page - 3
ਪੰਜਾਬ ਦੀਆਂ ਖੇਤੀ-ਭੂਗੋਲਿਕ ਹਾਲਾਤਾਂ ਨਿੰਬੂ ਜਾਤੀ ਦੇ ਫ਼ਲਾਂ ਦੇ ਉਤਪਾਦਨ ਲਈ ਸਭ ਤੋਂ
ਵੱਧ ਢੁੱਕਵੀਆਂ ਹਨ। ਦੂਜੇ ਫ਼ਲਾਂ ਦੇ ਮੁਕਾਬਲੇ ਆਪਣੀ ਉੱਚ ਆਰਥਿਕ ਉਤਪਾਦਕਤਾ ਕਾਰਨ
ਨਿੰਬੂ ਜਾਤੀ ਦੇ ਫ਼ਲਾਂ ਦੀ ਖੇਤੀ ਕਿਸਾਨਾਂ ਲਈ ਵਰਦਾਨ ਸਿੱਧ ਹੋਈ ਹੈ। ਇਹ ਫ਼ਲ ਰਕਬਾ ਅਤੇ
ਉਤਪਾਦਨ ਦੋਨਾਂ ਵਿੱਚ ਨੰਬਰ ਇੱਕ ਦੇ ਤੌਰ ਤੇ ਉਭਰੇ ਹਨ ਅਤੇ ਪੰਜਾਬ ਰਾਜ ਵਿਚ “ਸੁਨਹਿਰੀ
ਕ੍ਰਾਂਤੀ” ਲਿਆਏ ਹਨ। ਪਰ ਫੁੱਲ ਪੈਣ ਤੋਂ ਫ਼ਲ ਦੇ ਪੱਕਣ ਸਮੇਂ ਤੱਕ ਫ਼ੁੱਲਾਂ ਅਤੇ ਫ਼ਲਾਂ ਦਾ ਭਾਰੀ
ਮਾਤਰਾ ਵਿੱਚ ਝੜ ਜਾਣਾ ਨਿੰਬੂ ਦੇ ਫ਼ਲਾਂ ਵਿਚ ਇੱਕ ਗੰਭੀਰ ਸਮੱਸਿਆ ਹੈ।

ਆਮ ਤੌਰ 'ਤੇ, ਨਿੰਬੂ ਜਾਤੀ ਦੇ ਦਰੱਖਤ ਬਸੰਤ ਰੁੱਤੇ ਬਹੁਤ ਜ਼ਿਆਦਾ ਖਿੜ ਉੱਠਦੇ ਹਨ
। ਬੂਟਾ ਫ਼ਲ ਉਹੀ ਰੱਖਦਾ ਹੈ ਜਿਨ੍ਹੇਂ ਨੂੰ ਅਖੀਰ ਪੱਕਣ ਤੱਕ ਲੈ ਕੇ ਜਾ ਸਕਦਾ ਹੋਵੇ, ਬਾਕੀ ਸਾਰੇ
ਫ਼ਲ ਕੁਦਰਤੀ ਤੌਰ ਤੇ ਝੜ ਜਾਂਦੇ ਹਨ। ਕਿੰਨੂ ਵਿਚ, ਉਦਾਹਰਨ ਲਈ 1 ਪ੍ਰਤੀਸ਼ਤ ਤੋਂ ਵੀ ਘੱਟ
ਫੁੱਲ ਤੁੜਾਈ ਯੋਗ ਫ਼ਲ ਵਿੱਚ ਬਦਲਦੇ ਹਨ। ਫ਼ੁੱਲ ਤੋਂ ਫ਼ਲ ਬਣਨ ਦੀ ਅਸਲ ਪ੍ਰਤੀਸ਼ਤ ਹਰ
ਸਾਲ ਬਦਲਦੀ ਰਹਿੰਦੀ ਹੈ। ਜਿਸਦੇ ਨਾਲ ਵਧੇਰੇ ਫੁੱਲ-ਫੁਲਾਕੇ ਵਾਲੇ ਸਾਲ ਦੇ ਮੁਕਾਬਲੇ ਘੱਟ
ਫੁੱਲ-ਫੁਲਾਕੇ ਵਾਲੇ ਸਾਲ ਫ਼ਲ ਵੱਧ ਬੈਠਦਾ ਹੈ। ਸਾਰੇ ਫ਼ਲ ਇੱਕ ਵਾਰ ਨਹੀਂ ਪਰ ਵੱਖ-ਵੱਖ ਸਮੇਂ
ਤੇ ਡਿੱਗਦੇ ਹਨ। ਵੱਖ-ਵੱਖ ਸਮੇਂ ਦੌਰਾਨ ਵਧੇਰੇ ਜਾਂ ਘੱਟ ਕੇਰਾ ਦੇਖਿਆ ਜਾ ਸਕਦਾ ਹੈ। ਇਹ
ਕੇਰਾ ਵੱਖ-ਵੱਖ ਨਿੰਬੂ ਜਾਤੀ ਦੇ ਫ਼ਲਾਂ ਵਿੱਚ ਵੱਖੋ-ਵੱਖਰੇ ਲਹਿਰਾਂ ਦੀ ਲੜੀ ਵਿੱਚ ਆਉਂਦਾ ਹੈ
। ਮੁੱਖ ਤੌਰ ਤੇ ਸਾਰਾ ਸਾਲ ਫ਼ਲਾਂ ਦੇ ਕੇਰੇ ਦੀਆਂ ਤਿੰਨ ਵੱਖ-ਵੱਖ ਲਹਿਰਾਂ ਆਉਂਦੀਆਂ ਹਨ
ਜਿਨ੍ਹਾਂ ਨੂੰ ਫ਼ੁੱਲ ਪੈਣ ਤੋਂ ਬਾਅਦ ਦਾ ਕੇਰਾ, ਜੂਨ ਦਾ ਕੇਰਾ ਅਤੇ ਤੁੜਾਈ ਤੋਂ ਪਹਿਲਾਂ ਦਾ ਕੇਰਾ
ਕਿਹਾ ਜਾਂਦਾ ਹੈ ।
ਪਹਿਲੀ ਲਹਿਰ (ਫੁੱਲ ਪੈਣ ਤੋ ਬਾਅਦ ਦਾ ਕੇਰਾ)

ਇਹ ਕੇਰਾ ਫੁੱਲ ਆਉਣ ਤੋ' ਬਾਅਦ ਛੇਤੀ ਹੀ ਸ਼ੁਰੂ ਹੋ ਜਾਂਦਾ ਹੈ ਅਤੇ ਬਹੁਤ ਛੋਟੇ ਫ਼ਲਾਂ ਦੇ
ਡਿੱਗਣ ਦਾ ਕਾਰਣ ਬਣਦਾ ਹੈ। ਇਹ ਕੇਰਾ ਕੁਦਰਤੀ ਤੌਰ ਤੇ ਵਧੇਰੇ ਫ਼ੁੱਲ ਲਗਣ ਕਰਕੇ ਹੁੰਦਾ ਹੈ
ਅਤੇ ਉਤਪਾਦਕ ਨੂੰ ਇਸ ਦੀ ਬਹੁਤੀ ਚਿੰਤਾ ਨਹੀਂ' ਹੁੰਦੀ। ਇਸ ਕੇਰੇ ਕਰਕੇ ਬੂਟੇ ਉੱਪਰ ਫ਼ਲਾਂ
ਦਾ ਵਾਧੂ ਭਾਰ ਘੱਟ ਜਾਂਦਾ ਹੈ ।
ਦੂਜੀ ਲਹਿਰ (ਗਰਮੀਆਂ ਜਾਂ ਜੂਨ ਦਾ ਕੇਰਾ)

ਫ਼ਲ ਕੇਰੇ ਦੀ ਇਹ ਲਹਿਰ, ਪਹਿਲੀ ਲਹਿਰ ਤੋਂ ਲਗਭਗ ਇੱਕ ਤੋਂ ਦੋ ਮਹੀਨਿਆਂ ਬਾਅਦ
ਸ਼ੁਰੂ ਹੁੰਦੀ ਹੈ। ਜੂਨ ਵਿੱਚ ਵਧ ਰਹੇ ਛੋਟੇ ਫ਼ਲ ਰੁੱਖਾਂ ਤੋਂ ਝੜ ਜਾਂਦੇ ਹਨ (ਇਹ ਕੇਰਾ ਪੰਜਾਬ
ਵਿੱਚ ਅਕਸਰ ਮਈ ਵਿੱਚ ਵਾਪਰਦਾ ਹੈ), ਜੋ ਕਿ ਕੁੱਲ ਕੇਰੇ ਦਾ ਲਗਭਗ 10 ਪ੍ਰਤੀਸ਼ਤ ਹਿੱਸਾ
ਹੁੰਦੇ ਹਨ। ਕਿੰਨੂ ਵਿੱਚ, ਇਸ ਪੜਾਅ ਵਿੱਚ ਝੜ ਰਹੇ ਫ਼ਲਾਂ ਦਾ ਆਕਾਰ ਕੱਚ ਦੇ ਬੰਟੇ ਦੇ
ਆਕਾਰ (ਲਗਭਗ 1 ਸੈਂਟੀਮੀਟਰ ਘੇਰਾ) ਦਾ ਹੁੰਦਾ ਹੈ। ਮੁੱਖ ਰੂਪ ਵਿੱਚ ਇਹ ਕੇਰਾ, ਵਧ ਰਹੇ

page - 5
ਫ਼ਲਾਂ ਲਈ ਚਾਹੀਦੀ ਊਰਜਾ (ਕਾਰਬੋਹਾਈਡਰੇਟਸ) ਲਈ ਮੁਕਾਬਲੇ ਦਾ ਨਤੀਜਾ ਹੁੰਦਾ ਹੈ
ਹਾਲਾਂਕਿ ਨਿੰਬੂ ਜਾਤੀ ਦੇ ਫਲਾਂ ਵਿੱਚ, ਜੂਨ ਦੀ ਕੇਰ ਨੂੰ ਵਿਸ਼ੇਸ਼ ਤੌਰ 'ਤੇ ਫ਼ਲ ਵਿਕਾਸ ਦੇ

ਦੌਰਾਨ ਇੱਕ ਕੁਦਰਤੀ ਘਟਨਾ ਮੰਨਿਆ ਜਾਂਦਾ ਹੈ। ਪਰ ਛੇਤੀ ਗਰਮੀ ਵਿੱਚ ਉੱਚ ਤਾਪਮਾਨਾਂ ਦੇ
ਨਾਲ-ਨਾਲ ਪਾਣੀ ਦੀ ਘਾਟ ਕਾਰਨ ਫ਼ਲਾਂ ਦਾ ਕੇਰਾ ਵਧ ਜਾਂਦਾ ਹੈ।
ਤੀਜੀ ਲਹਿਰ (ਤੁੜਾਈ ਤੋ ਪਹਿਲਾਂ ਦਾ ਕੇਰਾ)

ਤੀਸਰੀ ਲਹਿਰ, ਜਿਸ ਵਿੱਚ ਤੁੜਾਈ ਤੋਂ ਪਹਿਲਾਂ ਦਾ ਕੇਰਾ ਹੁੰਦਾ ਹੈ, ਫ਼ਲਾਂ ਦੇ ਪੱਕਣ ਤੋਂ
ਪਹਿਲਾਂ ਸ਼ੁਰੂ ਹੁੰਦੀ ਹੈ। ਇਹ ਕੇਰਾ ਅਗਸਤ ਵਿਚ ਸ਼ੁਰੂ ਹੁੰਦਾ ਹੈ ਅਤੇ ਤੁੜਾਈ ਤੱਕ ਜਾਰੀ
ਰਹਿੰਦਾ ਹੈ। ਇਹ ਕੇਰਾ ਫ਼ਲ ਦੀ ਡੰਡੀ ਵਲੋਂ ਸ਼ੁਰੂ ਹੁੰਦਾ ਹੈ ਅਤੇ ਡਿਗਣ ਵਾਲੇ ਫ਼ਲ ਬਿਨਾਂ ਡੰਡੀ
ਦੇ ਕਿਰਦੇ ਹਨ। ਇਹ ਕੇਰਾ ਉਤਪਾਦਕਾਂ ਲਈ ਬਹੁਤ ਆਰਥਿਕ ਮਹੱਤਵ ਰੱਖਦਾ ਹੈ ਕਿਉਂਕਿ
ਇਸ ਕੇਰ ਨਾਲ ਵੱਡੇ ਫ਼ਲ ਝੜ ਜਾਂਦੇ ਹਨ ਅਤੇ ਝਾੜ ਤੇ ਬਹੁਤ ਮਾੜਾ ਅਸਰ ਪੈਂਦਾ ਹੈ ਜਿਸ
ਕਾਰਨ ਬਾਗਬਾਨਾਂ ਨੂੰ ਕਾਫ਼ੀ ਵਿੱਤੀ ਨੁਕਸਾਨ ਹੁੰਦਾ ਹੈ। ਜ਼ਿਆਦਾਤਰ ਇਹ ਕੇਰਾ ਬਿਮਾਰੀ ਅਤੇ
ਫ਼ਲ ਦੀ ਮੱਖੀ ਦੇ ਹਮਲੇ ਕਾਰਨ ਹੁੰਦਾ ਹੈ। ਜਦਕਿ ਦਸੰਬਰ-ਜਨਵਰੀ ਵਿੱਚ ਇਹ ਕੇਰਾ ਘੱਟ
ਤਾਪਮਾਨ ਅਤੇ ਧੁੰਦਲੇ ਮੌਸਮ ਕਾਰਨ ਵੀ ਹੁੰਦਾ ਹੈ।

ਨਿੰਬੂ ਜਾਤੀ ਦੇ ਬੂਟਿਆਂ ਵਿੱਚ ਫ਼ਲਾਂ ਦਾ ਕੇਰਾ ਕਈ ਅੰਦਰੂਨੀ ਅਤੇ ਬਾਹਰੀ ਕਾਰਨਾਂ ਤੇ
ਨਿਰਭਰ ਕਰਦਾ ਹੈ। ਇਨ੍ਹਾਂ ਕਾਰਨਾਂ ਵਿੱਚ ਅਸੰਤੁਲਿਤ ਵਿਕਾਸ ਦਰ, ਬਿਮਾਰੀ, ਕੀੜੇ-
ਮਕੌੜਿਆਂ ਦਾ ਹਮਲਾ, ਅਤਿ ਦਾ ਤਾਪਮਾਨ, ਪਾਣੀ ਦਾ ਅਸੰਤੁਲਨ, ਵਧੇਰੇ ਨਮੀ, ਹੜ੍ਹ, ਆਦਿ
ਸ਼ਾਮਲ ਹਨ।

ਸ਼ਰੀਰਕ ਭੌਤਿਕ ਪ੍ਰਕਿਰਿਆ ਕਾਰਨ ਫ਼ਲ ਦਾ ਕੇਰਾ 

ਬੂਟੇ ਦੀ ਸਰੀਰਕ ਭੌਤਿਕ ਪ੍ਰਕਿਰਿਆ ਕਾਰਨ ਜਿਹੜੇ ਫ਼ਲ ਝੜਦੇ ਹਨ, ਉਸ ਨੂੰ ਐਬਸਿਸ਼ਨ
ਵੀ ਕਿਹਾ ਜਾਂਦਾ ਹੈ। ਇਹ ਕੇਰਾ ਵਾਤਾਵਰਣ ਜਾਂ ਬੂਟੇ ਦੇ ਅੰਦਰੂਨੀ ਕਾਰਨਾਂ ਕਾਰਨ ਹੁੰਦਾ ਹੈ ।
ਸ਼ਰੀਰਕ ਭੌਤਿਕ ਪ੍ਰਕਿਰਿਆ ਫ਼ਲ ਕੇਰ ਦੇ ਮੁੱਖ ਕਾਰਨ

 - ਪਾਣੀ ਦਾ ਕਮੀੱ

 - ਉੱਚਾ ਤਾਪਮਾਨ

 - ਖੁਰਾਕੀ ਤੱਤਾਂ ਦੀ ਘਾਟ

 - ਲੰਬੇ ਸਮੇਂ ਲਈ ਕੋਰਾ

 - ਬੂਟੇ ਦੀ ਮਾੜੀ ਸਿਹਤ

ਜਦੋਂ ਉਪਰੋਕਤ ਕਿਸੇ ਵੀ ਕਾਰਨ ਕਰਕੇ ਬੂਟੇ ਤਣਾਅ ਵਿੱਚ ਹੁੰਦਾ ਹੈ, ਤਾਂ ਬੂਟਿਆਂ ਦੇ
ਸਰੀਰ ਵਿੱਚ ਇਥਲੀਨ ਪੈਦਾ ਹੁੰਦੀ ਹੈ। ਇਥਲੀਨ ਦਾ ਉਤਪਾਦਨ ਸ਼ਾਖਾ ਅਤੇ ਫ਼ਲ ਦੇ ਵਿਚਕਾਰ
ਦੀ ਪਰਤ ਨੂੰ ਕਮਜ਼ੋਰ ਬਣਾ ਦਿੰਦਾ ਹੈ। ਇਸ ਦੇ ਫਲਸਰੂਪ ਫਲਾਂ ਦਾ ਕੇਰਾ ਹੁੰਦਾ ਹੈ। 
ਇਸ ਦੇ ਫਲਸਰੂਪ ਫਲਾਂ ਦਾ ਕੇਰਾ ਹੁੰਦਾ ਹੈ ।ਇਸ ਲਈ ਬੂਟਿਆਂ ਨੂੰ ਵਧੀਆ ਸਿਹਤ ਵਿੱਚ ਸੰਭਾਲਣਾ ਅਤੇ ਪੌਦੇ ਨੂੰ ਤਣਾਅਪੂਰਨ ਹਾਲਤਾਂ ਜਿਵੇਂ ਕਿ


page - 8
ਨਮੀ ਦੀ ਵਾਧ-ਘਾਟ, ਪੌਸ਼ਟਿਕ ਤੱਤਾਂ ਦੀ ਕਮੀ ਕਾਰਨ ਪੱਤੇ ਪੀਲੇ ਹੋਣਾ, ਬਿਮਾਰੀਆਂ ਅਤੇ ਕੀੜੇ-ਮਕੌੜਿਆਂ ਤੋਂ ਨਿਰੰਤਰ ਬਚਾਉਣਾ ਬਹੁਤ ਜ਼ਰੂਰੀ ਹੈ ।

ਨਿੰਬੂ ਜਾਤੀ ਦੇ ਬੂਟਿਆਂ ਵਿੱਚ ਲਈ ਫ਼ਲਾਂ ਦੇ ਵਾਧੇ ਲਈ ਅਤੇ ਨਵੇ' ਪੱਤੇ ਬਣਾਉਣ ਲਈ ਵੱਡੇ
ਅਤੇ ਸੂਖਮ ਤੱਤਾਂ ਦੇ ਚੰਗੇ ਸੰਤੁਲਨ ਦੀ ਲੋੜ ਹੁੰਦੀ ਹੈ। ਇਸ ਲਈ ਬੂਟਿਆਂ ਨੂੰ ਤੰਦਰੁਸਤ ਰੱਖਣ
ਅਤੇ ਵਿਕਾਸ ਨੂੰ ਕਾਇਮ ਰੱਖਣ ਲਈ ਸ਼ਿਫਾਰਿਸ਼ ਕੀਤੀ ਖ਼ਾਦ-ਖ਼ੁਰਾਕ ਪਾਉਣੀ ਚਾਹੀਦੀ ਹੈ
। ਪਾਣੀ ਦੀ ਖੜੋਤ ਨੂੰ ਰੋਕਣ ਲਈ ਸਹੀ ਨਿਕਾਸ ਪ੍ਰਬੰਧ ਕੀਤੇ ਜਾਣੇ ਚਾਹੀਦੇ ਹਨ। ਫ਼ਸਲ
ਦੌਰਾਨ ਨਿੰਬੂ ਜਾਤੀ ਦੇ ਬੂਟਿਆਂ ਨੂੰ ਸੋਕਾ ਨਹੀਂ ਲਗਣ ਦੇਣਾ ਚਾਹੀਦਾ ਕਿਉਂਕਿ ਪਾਣੀ ਦੀ ਕਮੀ'
ਐਬਸਿਸਿਕ ਐਸਿਡ ਨੂੰ ਵਧਾਉਦੀ ਹੈ ਅਤੇ ਫ਼ਲਾਂ ਦੀ ਕੇਰ ਨੂੰ ਤੇਜ਼ ਕਰਦੀ ਹੈ। ਸ਼ਰੀਰਕ ਭੌਤਿਕ
ਪ੍ਰਕਿਰਿਆ ਕਾਰਨਾਂ ਤੋਂ ਇਲਾਵਾ, ਫ਼ਲਾਂ ਦਾ ਕੇਰਾ ਬਿਮਾਰੀ ਅਤੇ ਕੀੜੇ-ਮਕੌੜਿਆਂ ਕਾਰਨ ਵੀ
ਹੁੰਦਾ ਹੈ।

ਬਿਮਾਰੀ ਵਾਲੀ ਫ਼ਲ ਕੇਰ

ਨਿੰਬੂ-ਜਾਤੀ ਦੇ ਬੂਟਿਆਂ ਦੀ ਬਿਮਾਰੀ ਵਾਲੀ ਫ਼ਲ ਕੇਰ ਇੱਕ ਗੰਭੀਰ ਸਮੱਸਿਆ ਹੈ। ਇਸ
ਨਾਲ ਫ਼ਲਾਂ ਦੀ ਪੈਦਾਵਾਰ ਤੇ ਮਾੜਾ ਅਸਰ ਪੈਂਦਾ ਹੈ। ਫ਼ਲ ਬੇਰੁੱਤੇ ਕਿਰਨ ਕਾਰਨ ਮੰਡੀਕਰਨਯੋਗ
ਨਹੀਂ ਰਹਿੰਦੇ, ਜਿਸ ਵਜੋਂ ਬਾਗਬਾਨਾਂ ਦਾ ਬਹੁਤ ਭਾਰੀ-ਮਾਲੀ ਨੁਕਸਾਨ ਹੁੰਦਾ ਹੈ। ਇਸ ਲਈ
ਇਹ ਜ਼ਰੂਰੀ ਹੋ ਜਾਂਦਾ ਹੈ ਕਿ ਉੱਚਿਤ ਸਮੇਂ ਤੇ ਸਰਵਪੱਖੀ ਨੁਕਤੇ ਵਰਤ ਕੇ ਫ਼ਲ ਕੇਰ ਦੁਆਰਾ
ਰੋਕਥਾਮ ਦੇ ਢੰਗ ਦੱਸੇ ਗਏ ਹਨ, ਤਾਂ ਜੋ ਬਾਗਬਾਨ ਸਹੀ ਸਮੇ' ਤੇ ਇਸ ਦੀ ਰੋਕਥਾਮ ਕਰ ਸਕਣ
ਅਤੇ ਨਿੰਬੂ-ਜਾਤੀ ਦੇ ਬੂਟਿਆਂ ਤੋ ਵੱਧ ਤੋਂ ਵੱਧ ਝਾੜ ਤੇ ਮੁਨਾਫ਼ਾ ਲੈ ਸਕਣ। ਇਹ ਫ਼ਲ ਕੇਰ
ਉੱਲੀ ਦੇ ਹਮਲੇ ਕਾਰਨ ਹੁੰਦੀ ਹੈ। ਇਹ ਅਗਸਤ ਦੇ ਮਹੀਨੇ ਸ਼ੁਰੂ ਹੋ ਕੇ ਤੁੜਾਈ ਤੱਕ ਜਾਰੀ
ਰਹਿੰਦੀ ਹੈ। ਪਰ ਸਭ ਤੋਂ ਜ਼ਿਆਦਾ ਕੇਰ ਸਤੰਬਰ ਤੋ ਲੈ ਕੇ ਅਖੀਰ ਅਕਤੂਬਰ ਤੱਕ ਪੈਂਦੀ ਹੈ।
ਨਿਸ਼ਾਨੀਆਂ

- ਸ਼ੁਰੂ ਵਿੱਚ ਇਹ ਬਿਮਾਰੀ ਪੱਤਿਆਂ ਅਤੇ ਟਹਿਣੀਆਂ ਤੇ ਹਮਲਾ ਕਰਦੀ ਹੈ।

- ਪੱਤਿਆਂ ਉੱਤੇ ਭੂਰੇ ਰੰਗ ਦੇ ਧੱਬੇ ਨਜ਼ਰ ਆਉਦੇ ਹਨ, ਜਿਹੜੇ ਕਿ ਵਿੱਚਕਾਰੋ' ਅਸਮਾਨੀ

ਹੋ ਜਾਂਦੇ ਹਨ। ਇਹਨਾਂ ਧੱਬਿਆਂ ਦੀ ਅਸਮਾਨੀ ਥਾਂ ਉੱਤੇ ਕਾਲੇ ਰੰਗ ਦੇ ਟਿਮਕਣੇ ਚੱਕਰਾਂ

ਵਿੱਚ ਨਜ਼ਰ ਆਉਦੇ ਹਨ।

- ਟਾਹਣੀਆਂ ਉੱਤੇ ਉੱਲੀ ਦੇ ਕਾਲੇ ਟਿਮਕਣੇ ਜਿਹੇ ਪੈਦਾ ਹੋ ਜਾਂਦੇ ਹਨ।

- ਬਿਮਾਰੀ ਵਾਲੀ ਫ਼ਲ ਕੇਰ ਦੇ ਹਮਲੇ ਨਾਲ ਫ਼ਲ ਦੀ ਡੰਡੀ ਦੇ ਆਲੇ-ਦੁਆਲੇ ਗੋਲਾਕਾਰ ਭੂਰੇ ਰੰਗ ਦੇ ਧੱਬੇ ਬਣ ਜਾਂਦੇ ਹਨ।


page - 10
- ਇਹ ਧੱਬੇ ਵਧ ਕੇ ਸਿੱਕੇ ਵਾਲੇ ਰੁਪਏ ਦੀ ਸ਼ਕਲ ਵਾਂਗ ਲੱਗਣ ਲੱਗ ਪੈਂਦੇ ਹਨ।

- ਇਹ ਗਲ੍ਹਣਾ ਫ਼ਲ ਦੀ ਡੰਡੀ ਵਾਲੇ ਪਾਸੇ ਤੋਂ' ਸ਼ੁਰੂ ਹੋ ਕੇ ਫ਼ਲ ਦੀ ਧੁੰਨੀ ਤੱਕ ਪਹੁੰਚ ਜਾਂਦਾ
ਹੈ। ਜਿਸ ਨਾਲ ਸਾਰੇ ਦਾ ਸਾਰਾ ਫ਼ਲ ਉੱਲੀ ਨਾਲ ਢੱਕਿਆ ਜਾਂਦਾ ਹੈ।

- ਤੰਡੀ ਦੇ ਫ਼ਲ ਨਾਲ ਲੱਗਦੇ ਹਿੱਸੇ ਤੇ ਸੁੱਕੀ ਪਰਤ ਬਣ ਜਾਂਦੀ ਹੈ ਅਤੇ ਫ਼ਲ ਸੁੰਗੜ ਕੇ ਡਿੱਗ
ਪੈਂਦੇ ਹਨ।

- ਜੇਕਰ ਬਿਮਾਰੀ ਦਾ ਹਮਲਾ ਲੇਟ ਹੋਵੇ ਤਾਂ ਫ਼ਲ ਸੁੰਗੜ ਕੇ ਕਾਲੇ ਰੰਗ ਦੇ ਹੋ ਜਾਂਦੇ ਹਨ ਅਤੇ
ਬੂਟੇ ਦੇ ਨਾਲ ਹੀ ਲਟਕਦੇ ਰਹਿੰਦੇ ਹਨ।

- ਰੋਗੀ ਫ਼ਲਾਂ ਦੀਆਂ ਡੰਡੀਆਂ ਸਲੇਟੀ ਰੰਗ ਦੀਆਂ ਹੋ ਜਾਂਦੀਆ ਹਨ, ਉਨ੍ਹਾਂ ਉੱਤੇ ਉੱਲੀ ਦੇ
ਕਾਲੇ ਰੰਗ ਦੇ ਟਿਮਕਣੇ ਜਿਹੇ ਦਿਖਾਈ ਦੇਣ ਲੱਗ ਪੈਂਦੇ ਹਨ ਅਤੇ ਟਾਹਣੀਆਂ ਵੀ ਸੁੱਕ
ਜਾਂਦੀਆਂ ਹਨ।

ਬਿਮਾਰੀ ਦੇ ਵਾਧੇ ਲਈ ਅਨੁਕੂਲ ਹਾਲਤਾਂ

- ਬੂਟਿਆਂ ਉੱਤੇ ਰੋਗੀ ਟਾਹਣੀਆਂ ਦਾ ਹੋਣਾਂ ਬਿਮਾਰੀ ਵਾਲੀ ਫ਼ਲ ਕੇਰ ਲਈ ਬਹੁਤ ਹੀ
ਅਨੁਕੂਲ ਹੁੰਦਾ ਹੈ।

- ਰੋਗੀ ਟਾਹਣੀਆਂ, ਪੱਤਿਆਂ ਅਤੇ ਫ਼ਲਾਂ ਦੀਆਂ ਡੰਡੀਆਂ ਤੇ ਲੱਗੇ ਉੱਲੀ ਦੇ ਕਾਲੇ ਟਿਮਕਣੇ
ਬਿਮਾਰੀ ਦੇ ਫ਼ੈਲਾਅ ਅਤੇ ਅਗਲੇ ਸਾਲ ਬਿਮਾਰੀ ਦੀ ਲਾਗ ਲਾਉਣ ਵਿੱਚ ਸਹਾਈ ਹੁੰਦੇ
ਹਨ।

- ਅਸਲ ਵਿੱਚ ਜੇਕਰ ਬਹਾਰ ਸਮੇ ਬਾਰਸ਼ ਹੋ ਜਾਵੇ, ਤਾਂ ਇਹ ਬਿਮਾਰੀ ਫ਼ਰਵਰੀ-ਮਾਰਚ
ਵਿੱਚ ਹੀ ਰੋਗੀ ਟਾਹਣੀਆਂ ਤੋਂ' ਸ਼ੁਰੂ ਹੋ ਜਾਂਦੀ ਹੈ, ਪਰ ਅਪ੍ਰੈਲ-ਜੂਨ ਦੇ ਮਹੀਨੇ ਗਰਮੀ
ਦੌਰਾਨ ਇਸ ਦਾ ਵਾਧਾ ਰੁੱਕ ਜਾਂਦਾ ਹੈ ਅਤੇ ਵਰਖਾ ਰੁੱਤ ਵਿੱਚ ਇਹ ਰੋਗ ਅੱਗੇ ਫ਼ੈਲਣਾ
ਸ਼ੁਰੂ ਹੋ ਜਾਂਦਾ ਹੈ।

- ਇਸ ਕੇਰ ਦੇ ਵਾਧੇ ਲਈ ਬਹੁਤ ਅਨੁਕੂਲ ਹੁੰਦੇ ਹਨ। ਅਜਿਹੀਆਂ ਹਾਲਤਾਂ ਕਾਰਨ ਇਹ
ਫ਼ਲ ਕੇਰ ਸਤੰਬਰ-ਅਕਤੂਬਰ ਦੇ ਮਹੀਨਿਆਂ ਦੌਰਾਨ ਬਹੁਤ ਵੱਧ ਜਾਂਦੀ ਹੈ।

ਸਰਵਪੱਖੀ ਰੋਕਥਾਮ

ਹੇਠ ਲਿਖੇ ਸਰਵਪੱਖੀ ਨੁਕਤੇ ਵਰਤ ਕੇ ਕਿੰਨੂ ਦੀ ਫ਼ਲ ਕੇਰ ਨੂੰ ਘਟਾਇਆ ਜਾ ਸਕਦਾ ਹੈ:

- ਬਾਗ ਵਿੱਚ ਸਾਫ਼-ਸਫ਼ਾਈ ਰੱਖੋ।

- ਫ਼ਲ ਕੇਰ ਦਾ ਵਾਧਾ ਸੁੱਕੀਆਂ ਅਤੇ ਰੋਗੀ ਟਾਹਣੀਆਂ ਤੋਂ ਸ਼ੁਰੂ ਹੁੰਦਾ ਹੈ। ਇਸ ਲਈ ਫ਼ਲ
ਤੋੜਣ ਤੋਂ ਬਾਅਦ ਜਨਵਰੀ-ਫ਼ਰਵਰੀ ਵਿੱਚ ਸਾਰੀ ਸੋਕ ਕੱਟ ਕੇ ਸਾੜ ਦਿਉ ਅਤੇ ਬੋਰਡੋ
ਮਿਸ਼ਰਣ (2:2:250) ਜਾਂ ਕੌਪਰ ਔੰਕਸੀਕਲੋਰਾਈਡ (3 ਗ੍ਰਾਮ ਪ੍ਰਤੀ ਲਿਟਰ ਪਾਣੀ) ਦਾ
ਛਿੜਕਾਅ ਕਰੋ। ਇਸ ਤੋਂ ਬਾਅਦ ਬੋਰਡੋ ਮਿਸ਼ਰਣ (2:2:250) ਜਾਂ ਕੌਪਰ


page - 14
ਅੰਕਸੀਕਲੋਰਾਈਡ (3 ਗ੍ਰਾਮ ਪ੍ਰਤੀ ਲਿਟਰ ਪਾਣੀ) ਦੇ ਤਿੰਨ ਹੋਰ ਛਿੜਕਾਅ ਮਾਰਚ,
ਜੁਲਾਈ ਅਤੇ ਸਤੰਬਰ ਵਿੱਚ ਜ਼ਰੂਰ ਕਰੋ, ਤਾਂ ਕਿ ਟਾਹਣੀਆਂ ਦਾ ਸੋਕਾ ਘਟਾਇਆ ਜਾ
ਸਕੇ।
- ਸਾਰੀ ਸੋਕ ਨੂੰ ਇਕੱਠਾ ਕਰ ਕੇ ਸਾੜ ਦਿਉ।
- ਇਸ ਗੱਲ ਦਾ ਖਾਸ ਧਿਆਨ ਰੱਖੋ ਕਿ ਕੱਟੀ ਹੋਈ ਸੋਕ ਨੂੰ ਕਦੇ ਵੀ ਬੂਟਿਆਂ ਦੇ ਹੇਠਾਂ ਜਾਂ
ਬਾਗ ਦੇ ਨੇੜੇ ਨਾ ਰੱਖੋ, ਕਿਉਂਕਿ ਇਸ ਤੋ' ਬਿਮਾਰੀ ਵਰਖਾ ਦੌਰਾਨ ਸਾਰੇ ਬੂਟਿਆਂ ਤੇ ਫ਼ੈਲ
ਸਕਦੀ ਹੈ।
- ਹੇਠਾਂ ਡਿੱਗੇ ਰੋਗੀ ਫ਼ਲਾਂ ਨੂੰ ਅਤੇ ਬੂਟੇ ਉੱਤੇ ਲਟਕਦਿਆਂ ਫ਼ਲਾਂ ਨੂੰ ਤੋੜ ਕੇ ਅਤੇ ਜ਼ਮੀਨ
ਵਿੱਚ ਟੋਏ ਪੁੱਟ ਕੇ ਦੱਬਣਾ ਜਾਂ ਸਾੜਣਾ ਲਾਹੇਵੰਦ ਹੁੰਦਾ ਹੈ।
- ਰੋਗੀ ਫ਼ਲਾਂ ਦੇ ਢੇਰ ਨੂੰ ਬਾਗ ਵਿੱਚ ਨਾ ਰੱਖੋ ਕਿਉਂਕਿ ਇਨ੍ਹਾਂ ਰਾਹੀ ਬਿਮਾਰੀ ਦੇ ਫ਼ੈਲਾਅ
ਵਿੱਚ ਵਾਧਾ ਹੁੰਦਾ ਹੈ।
- ਬੂਟੇ ਦੀ ਸਿਹਤ ਬਰਕਰਾਰ ਰੱਖਣ ਲਈ ਸਿਫ਼ਾਰਸ਼ ਕੀਤੀਆਂ ਹੋਈਆਂ ਖਾਦਾਂ ਅਤੇ ਲਘੂ
ਤੱਤਾਂ ਦੀ ਵਰਤੋਂ ਸਮੇਂ ਸਿਰ ਕਰੋ।
- ਬਾਗ ਵਿੱਚ ਕਦੇ ਵੀ ਪਾਣੀ ਖੜ੍ਹਾ ਨਾ ਰਹਿਣ ਦਿਉ ਅਤੇ ਪਾਣੀ ਦੇ ਨਿਕਾਸ ਦਾ ਪੂਰਾ
ਪ੍ਰਬੰਧ ਰੱਖੋ।
ਕੀੜਿਆਂ ਕਰਕੇ ਫ਼ਲ ਦਾ ਕੇਰਾ
ਫ਼ਲ ਦੀਆਂ ਮੱਖੀਆਂ (ਫ਼ਰੂਟ ਫ਼ਲਾਈਜ਼) ਅਤੇ ਫ਼ਲ ਚੂਸਣੇ ਪਤੰਗੇ ਨਿੰਬੂ ਜਾਤੀ ਦੇ ਫ਼ਲਾਂ ਦੇ
ਕੇਰੇ ਦੇ ਮੁੱਖ ਕਾਰਨਾਂ ਵਿੱਚੋਂ ਇਕ ਹਨ।
ਫ਼ਲ ਦੀਆਂ ਮੱਖੀਆਂ (ਫ਼ਰੂਟ ਫ਼ਲਾਈਜ਼)
ਪੰਜਾਬ ਵਿੱਚ ਨਿੰਬੂ ਜਾਤੀ ਦੇ ਫ਼ਲਾਂ ਤੇ ਫ਼ਲ ਦੀ ਮੱਖੀ (ਫ਼ਰੂਟ ਫ਼ਲਾਈ) ਦੀਆਂ ਦੋ ਜਾਤੀਆਂ,
ਝੈਕਟਨੌਸੈਰਾ ਡਾਰਸੈਨੇਸ਼ ਅਤੇ ਲੈਕਟਗੌਲੈਰਾ ਜ਼ੌਨਾਟਾ ਦਾ ਹਮਲਾ ਦੇਖਿਆ ਗਿਆ ਹੈ।
ਮਾਦਾ ਜਵਾਨ ਮੱਖੀ ਆਪਣੇ ਅੰਡੇ ਦੇਣ ਵਾਲੀ ਸੂਈ ਵਰਗੇ ਤਿੱਖੇ ਭਾਗ (ਓਵੀਪੇਜ਼ੀਟਰ) ਨਾਲ ਰੰਗ ਬਦਲ ਰਹੇ ਫ਼ਲਾਂ ਵਿੱਚ ਛੇਦ ਕਰਕੇ ਉੱਪਰਲੀ ਤਹਿ ਦੇ ਥੱਲੇ ਆਂਡੇ
ਦਿੰਦੀਆਂ ਹਨ। ਨਰ ਮੱਖੀਆਂ ਕੋਈ ਨੁਕਸਾਨ ਨਹੀਂ ਕਰਦੀਆਂ। ਛੇਦ ਕੀਤੇ ਫ਼ਲਾਂ ਵਿੱਚ
ਓਵੀਪੋਜ਼ੀਟਰ ਕਰਕੇ ਡੂੰਘਾਂ ਬਣ ਜਾਂਦੀਆਂ ਹਨ ਤੇ ਇਹਨਾਂ ਦਾ ਰੰਗ ਗੂੜਾ ਹਰਾ ਦਿਸਦਾ ਹੈ
। ਹੌਲੀ-ਹੌਲੀ ਫ਼ਲਾਂ ਤੇ ਹੋਏ ਛੇਦਾਂ ਦੇ ਦੁਆਲੇ ਦਾ ਖਰਾਬ ਹਿੱਸਾ ਫੈਲਣ ਲਗ ਜਾਂਦਾ ਹੈ ਅਤੇ
ਪੀਲਾ ਹੋ ਜਾਂਦਾ ਹੈ। ਚਿੱਟੇ ਪੀਲੇ ਰੰਗ ਵਾਲੀਆਂ ਸੁੰਡੀਆਂ ਅੰਡਿਆਂ ਵਿੱਚੋਂ ਨਿਕਲ ਕੇ ਫ਼ਲ ਦੇ
ਗੁੱਦੇ ਵਿੱਚ ਵੜ ਜਾਂਦੀਆਂ ਹਨ ਤੇ ਉਸ ਨੂੰ ਅੰਦਰੋਂ ਖਾਣਾ ਸ਼ੁਰੂ ਕਰ ਦਿੰਦੀਆਂ ਹਨ। ਜੇਕਰ
ਸੁੰਡੀਆਂ ਨਜ਼ਰ ਆਉਂਦੀਆਂ ਹਨ। ਹਮਲੇ ਵਾਲੇ ਫ਼ਲਾਂ ਤੇ ਮੱਖੀ ਦੇ ਡੰਗਣ ਕਰਕੇ ਮੋਰੀਆਂ ਹੋ


page - 18
ਜਾਂਦੀਆਂ ਹਨ ਜਿਸ ਕਰਕੇ ਫ਼ਲਾਂ ਤੇ ਜੀਵਾਣੂਆਂ ਅਤੇ ਉੱਲੀਆਂ ਦਾ ਹਮਲਾ ਹੋ ਜਾਂਦਾ ਹੈ
। ਅਜਿਹੇ ਫ਼ਲ ਗਲ ਜਾਂਦੇ ਹਨ ਤੇ ਹੌਲੀ-ਹੌਲੀ ਧਰਤੀ ਤੇ ਡਿੱਗ ਪੈਂਦੇ ਹਨ ਅਤੇ ਖਾਣ ਯੋਗ ਨਹੀਂ
ਰਹਿੰਦੇ। ਬਰਸਾਤਾਂ ਦੇ ਮੌਸਮ ਵਿੱਚ ਇਸ ਦਾ ਹਮਲਾ ਬਹੁਤ ਗੰਭੀਰ ਹੁੰਦਾ ਹੈ। ਨੁਕਸਾਨੇ ਫ਼ਲ ਨੂੰ
ਦਬਾਉਣ ਨਾਲ ਉਸ ਵਿੱਚੋਂ ਰਸ ਦੀਆਂ ਕਈ ਪਿਚਕਾਰੀਆਂ ਬਾਹਰ ਨਿਕਲਦੀਆਂ ਹਨ। ਕਿੰਨੂ ਦੇ
ਫ਼ਲਾਂ ਤੋਂ ਇਲਾਵਾ ਇਨ੍ਹਾਂ ਮੱਖੀਆਂ ਦਾ ਹਮਲਾ ਹਮਲਾ ਗਰੇਪਫ਼ਰੂਟ, ਮੋਸੰਮੀ ਅਤੇ ਨਿੰਬੂ ਤੇ ਵੀ
ਦੇਖਿਆ ਗਿਆ ਹੈ। ਨਿੰਬੂ ਜਾਤੀ ਦੇ ਫਲਾਂ ਤੋਂ ਇਲਾਵਾ ਇਨ੍ਹਾਂ ਮੱਖੀਆਂ ਦਾ ਹਮਲਾ ਅਮਰੂਦ,
ਆੜੂ, ਨਾਸ਼ਪਾਤੀ, ਅੰਬ, ਅਲੂਚਾ, ਲੁਕਾਠ, ਅੰਗੂਰ, ਚੀਕੂ ਅਤੇ ਹੋਰ ਫ਼ਲਾਂ ਤੇ ਵੀ ਦੇਖਿਆ
ਗਿਆ ਹੈ। ਨੀਮ-ਪਹਾੜੀ ਅਤੇ ਕੰਢੀ ਦੇ ਬਾਗਾਂ ਵਿੱਚ ਹਮਲਾ ਕੇਂਦਰੀ ਜ਼ਿਲਿਆਂ ਅਤੇ ਖੁਸ਼ਕ
ਸੇਂਜੂ ਜ਼ਿਲਿਆਂ ਦੇ ਮੁਕਾਬਲੇ ਵਧੇਰੇ ਹੁੰਦਾ ਹੈ। ਜੇਕਰ ਕਿੰਨੂ ਦੇ ਬਾਗਾਂ ਦੇ ਨੇੜੇ ਅਮਰੂਦ,
ਨਾਸ਼ਪਾਤੀ, ਆੜੂ, ਅਲੂਚੇ ਅਤੇ ਅੰਬ ਦੇ ਬਾਗ ਹੋਣ ਤਾਂ ਉੱਥੇ ਫ਼ਲ ਦੀ ਮੱਖੀ ਦਾ ਗੰਭੀਰ ਹਮਲਾ
ਹੁੰਦਾ ਹੈ। ਨਿੰਬੂ ਜਾਤੀ ਦੇ ਬਾਗਾਂ ਵਿੱਚ ਹਮਲੇ ਦਾ ਮੁੱਖ ਸਮਾਂ ਆਮ ਤੌਰ ਤੇ ਅਗਸਤ ਤੋਂ
ਅਕਤੂਬਰ ਤੱਕ ਹੁੰਦਾ ਹੈ।
ਫ਼ਲ ਦੀਆਂ ਮੱਖੀਆਂ ਦੀ ਰੋਕਥਾਮ
ਮਹੀਨੇ ਤੋਂ ਵਧੇਰੇ ਉਮਰ ਭੋਗ ਲੈਂਦੀਆਂ ਹਨ। ਇਸ ਤੋਂ ਇਲਾਵਾ ਇਕ ਮਾਦਾ ਮੱਖੀ ਆਪਣੇ
ਜੀਵਨ-ਕਾਲ ਵਿੱਚ 1000 ਤੋਂ ਵਧੇਰੇ ਆੰਡੇ ਦੇ ਦਿੰਦੀਆਂ ਹਨ। ਇਸ ਦੇ ਆੰਡੇ ਅਤੇ ਸੁੰਡੀਆਂ
ਵਿੱਚ ਚਲੀਆਂ ਜਾਂਦੀਆਂ ਹਨ ਜਿੱਥੇ ਜਾ ਕੇ ਇਹ ਪਿਊਪਾ ਬਣ ਜਾਂਦੀਆਂ ਹਨ ਅਤੇ ਮੱਖੀਆਂ ਬਣ
ਕੇ ਨਿਕਲਦੀਆਂ ਹਨ।
ਬਾਗਾਂ ਦੀ ਸਾਫ਼-ਸਫ਼ਾਈ

ਫ਼ਲ ਦੀਆਂ ਮੱਖੀਆਂ ਦੀ ਸੁਚੱਜੀ ਰੋਕਥਾਮ ਲਈ ਬਾਗਾਂ ਦੀ ਸਾਫ਼-ਸਫ਼ਾਈ ਅਤੇ ਨੁਕਸਾਨੇ
ਫ਼ਲਾਂ ਨੂੰ ਡੂੰਘੇ ਦਬਾ ਕੇ ਨਸ਼ਟ ਕਰਨਾ ਜਾਂ ਜਲਾ ਦੇਣਾ ਬਹੁਤ ਹੀ ਲਾਹੇਵੰਦ ਰਹਿੰਦਾ ਹੈ। ਹਮਲੇ
ਹੇਠ ਆਏ ਸਾਰੇ ਫ਼ਲ ਨਸ਼ਟ ਕਰ ਦੇਣੇ ਚਾਹੀਦੇ ਹਨ। ਸੁੰਡੀ ਵਾਲੇ ਫ਼ਲ ਜੋ ਕਿ ਬੂਟੇ ਹੇਠਾਂ ਜ਼ਮੀਨ
ਤੇ ਡਿੱਗੇ ਹੁੰਦੇ ਹਨ, ਮੱਖੀ ਦੀ ਗਿਣਤੀ ਵਧਾਉਣ ਵਿੱਚ ਬਹੁਤ ਸਹਾਈ ਸਿੱਧ ਹੁੰਦੇ ਹਨ। ਇਸ
ਸੀਜ਼ਨ ਦੇ ਅਖੀਰ ਵਿੱਚ ਮੱਖੀ ਦੀ ਗਿਣਤੀ ਕਾਫ਼ੀ ਘੱਟ ਜਾਂਦੀ ਹੈ। ਇਸ ਮੱਖੀ ਦੀ ਸੁਚੱਜੀ
। ਨੁਕਸਾਨੇ ਹੋਏ ਫ਼ਲ 60 ਸੈਂਟੀਮੀਟਰ ਡੂੰਘਾ ਟੋਇਆ ਪੁੱਟ ਕੇ ਦਬਾ ਦੇਣੇ ਚਾਹੀਦੇ ਹਨ। ਟੋਏ


page - 19
ਅਣਢੱਕੇ ਨਹੀਂ ਰਹਿਣ ਦੇਣੇ ਚਾਹੀਦੇ। ਅਜਿਹਾ ਕਰਨ ਨਾਲ ਮੱਖੀ ਦੀਆਂ ਵੱਖ-ਵੱਖ ਅਵਸਥਾਵਾਂ
ਹੈ।
ਹੋਏ ਬਹੁਤ ਛੋਟੇ ਆਕਾਰ ਦੇ ਫ਼ਲਾਂ ਨੂੰ ਵੀ ਤੋੜ ਕੇ ਨਸ਼ਟ ਕਰ ਦੇਣਾ। ਇਸ ਤਰ੍ਹਾਂ ਕਰਨ ਨਾਲ
ਮੱਖੀਆਂ ਦੀ ਜਨਸੰਖਿਆ ਬੇ-ਮੌਸਮੇ ਫ਼ਲਾਂ ਤੇ ਨਹੀਂ ਪਲਦੀ।
ਪੀ.ਏ.ਯੂ. ਫ਼ਰੂਟ ਫ਼ਲਾਈ ਟਰੈਪ

ਫ਼ਲ ਦੀਆਂ ਮੱਖੀਆਂ ਦੀ ਵਾਤਾਵਰਣ-ਸਹਾਈ ਰੋਕਥਾਮ ਲਈ ਅਗਸਤ ਦੇ ਦੂਜੇ ਹਫ਼ਤੇ
ਪੀ.ਏ.ਯੂ. ਫਰੂਟ ਫਲਾਈ ਟਰੈਪ (16 ਟਰੈਪ ਪ੍ਰਤੀ ਏਕੜ ਦੇ ਹਿਸਾਬ ਨਾਲ) ਲਗਾਉ। ਲੋੜ ਪੈਣ
ਤੇ 30 ਦਿਨਾਂ ਬਾਦ ਦੁਬਾਰਾ ਟਰੈਪ ਲਗਾਉ।

ਫ਼ਲ ਚੂਸਣੇ ਪਤੰਗੇ

ਫ਼ਲ ਚੂਸਣੇ ਪਤੰਗੇ ਨਿੰਬੂ ਜਾਤੀ ਦੇ ਫ਼ਲਾਂ ਦਾ ਨੁਕਸਾਨ ਕਰਦੇ ਹਨ। ਇਨ੍ਹਾਂ ਪਤੰਗਿਆਂ ਤੋਂ
ਦਾ ਹਮਲਾ ਸਤੰਬਰ-ਅਕਤੂਬਰ 2017 ਦੌਰਾਨ ਜ਼ਿਲਾ ਹੁਸ਼ਿਆਰਪੁਰ ਦੇ ਪਿੰਡ ਗੜ੍ਹਦੀਵਾਲਾ ਵਿੱਚ
ਦਰਜ ਕੀਤਾ ਗਿਆ ਹੈ। ਇਨ੍ਹਾਂ ਪਤੰਗਿਆਂ ਦਾ ਹਮਲਾ ਜੁਲਾਈ ਤੋਂ ਅਕਤੂਬਰ ਤੱਕ
ਹੁਸ਼ਿਆਰਪੁਰ ਦੇ ਨੀਮ-ਪਹਾੜੀ ਇਲਾਕਿਆਂ ਤੇ ਪਠਾਨਕੋਟ ਵਿੱਚ ਦੇਖਣ ਨੂੰ ਮਿਲਦਾ ਹੈ। ਇਸ
ਦੀਆਂ ਸੁੰਡੀਆਂ ਬਾਗਾਂ ਦੇ ਦੁਆਲੇ ਹੋਰ ਜੰਗਲੀ ਨਦੀਨ ਅਤੇ ਵੇਲਾਂ ਖਾਸ ਕਰਕੇ /ਟੰਨੌਸਪੰਰਾ
ਕਾਰਡਾੀਫੰਲੀੰਆ (ਗਲੋਅ) ਉੱਪਰ ਪਲਦੀਆਂ ਹਨ।

ਆਮ ਤੌਰ ਤੇ ਤਿੱਤਲੀਆਂ ਅਤੇ ਪਤੰਗੇ ਫ਼ਸਲਾਂ/ਬਾਗਾਂ ਦਾ ਬਾਲਗ ਅਵਸਥਾ ਵਿੱਚ ਕੋਈ
ਨੁਕਸਾਨ ਨਹੀਂ ਕਰਦੇ ਪਰ ਫ਼ਲ ਚੂਸਣਾ ਪਤੰਗਾ ਬਾਲਗ ਅਵਸਥਾ ਵਿੱਚ ਹੀ ਨੁਕਸਾਨ ਕਰਦਾ ਹੈ
। ਪਤੰਗੇ ਦੀਆਂ ਸੁੰਡੀਆਂ ਕਿੰਨੂ ਨੂੰ ਕੋਈ ਨੁਕਸਾਨ ਨਹੀਂ ਪਹੁੰਚਾਉਂਦੀਆਂ ਅਤੇ ਨਦੀਨਾਂ ਅਤੇ
ਵੇਲਾਂ ਨੂੰ ਖਾਂਦੀਆਂ ਹਨ।ਪਤੰਗੇ ਸੂਰਜ ਛੁਪਣ ਤੋਂ ਬਾਅਦ ਝਾੜ੍ਹੀਆਂ ਜਾਂ ਜੰਗਲਾਂ ਵਿੱਚੋਂ ਉੱਡ ਕੇ
ਆ ਕੇ ਪੱਕ ਰਹੇ ਫ਼ਲਾਂ ਦਾ ਨੁਕਸਾਨ ਕਰਦੇ ਹਨ ਅਤੇ ਵਾਪਸ ਜੰਗਲਾਂ ਵਿੱਚ ਚਲੇ ਜਾਂਦੇ ਹਨ
। ਪਤੰਗਿਆਂ ਦਾ ਮੂੰਹ ਪੂਰੀ ਤਰਾਂ ਪ੍ਰਫੁੱਲਤ ਹੁੰਦਾ ਹੈ ਤੇ ਉਸ ਦੇ ਅਖੀਰ ਵਿੱਚ ਤਿੱਖੀ ਚੁੰਝ
ਵਰਗੀ ਨਕ ਹੁੰਦੀ ਹੈ, ਜਿਗ ਨਾਲ ਪਤੰਗਾਂ ਮੂੰਹ ਤੂੰ ਪੱਕ ਰਹੇ ਫਲਾਂ ਵਿੱਚ ਖੜ ਲੈਂਦਾ ਹੈ ਅਤੇ ਫ਼ਲ
ਵਿੱਚ ਮੋਰੀ ਕਰ ਦਿੰਦਾ ਹੈ। ਫ਼ਲਾਂ ਦੇ ਰਸ ਚੂਸਣ ਵਾਲੀ ਜਗ੍ਹਾ ਤੋਂ ਇੱਕ ਗੋਲ ਮੋਰੀ ਨਜ਼ਰ


page - 23
ਆਉਂਦੀ ਹੈ। ਕਿੰਨੂ ਦੇ ਇਕ ਫ਼ਲ ਤੇ ਵੱਧ ਤੋ ਵੱਧ 16 ਮੋਰੀਆਂ ਦਰਜ ਕੀਤੀਆਂ ਗਈਆਂ ਹਨ
। ਅਜਿਹੇ ਫ਼ਲਾਂ ਨੂੰ ਹੱਥਾਂ ਨਾਲ ਦਬਾਉਣ ਤੇ ਰਸ ਬਾਹਰ ਨੂੰ ਨਿਕਲਣ ਲੱਗਦਾ ਹੈ। ਹਮਲੇ ਵਾਲੇ
ਫ਼ਲਾਂ ਤੇ ਜੀਵਾਣੂ ਤੇ ਉੱਲੀਆਂ ਅਸਾਨੀ ਨਾਲ ਹਮਲਾ ਕਰਦੇ ਹਨ ਅਤੇ ਹਮਲੇ ਵਾਲੇ ਫ਼ਲ ਪੱਕਣ
ਤੋਂ ਪਹਿਲਾਂ ਹੀ ਧਰਤੀ ਤੇ ਕਿਰ ਜਾਂਦੇ ਹਨ। ਅਜਿਹਾ ਇਸ ਕਰਕੇ ਹੁੰਦਾ ਹੈ ਸ਼ਾਇਦ ਇਹਨਾਂ
ਫ਼ਲਾਂ ਵਿੱਚ ਰਸ ਚੂਸਣ ਸਮੇਂ ਪਤੰਗਾ ਜ਼ਹਿਰੀਲਾ ਮਾਦਾ ਛੱਡਦਾ ਹੈ। ਜੇਕਰ ਬਾਗਬਾਨ ਵੀਰ
ਬਾਗਾਂ ਦਾ ਨਿਰੰਤਰ ਗੇੜਾ ਨਾ ਰੱਖਣ ਤਾਂ ਇਸ ਕੀੜੇ ਦੇ ਹਮਲੇ ਦਾ ਚੰਗੀ ਤਰਾਂ ਪਤਾ ਹੀ ਨਹੀਂ
ਚੱਲਦਾ।
ਰੋਕਥਾਮ:
ਇਸ ਪਤੰਗੇ ਦੀ ਰੋਕਥਾਮ ਬਹੁਤ ਔਖੀ ਹੁੰਦੀ ਹੈ ਕਿਉਂਕਿ:
- ਪਤੰਗੇ ਸੂਰਜ ਛੁਪਣ ਸਮੇਂ ਹਮਲਾ ਕਰਦੇ ਹਨ।
- ਇਸ ਦੀਆਂ ਸੁੰਡੀਆਂ ਬਾਗਾਂ ਦੇ ਦੁਆਲੇ ਹੋਰ ਜੰਗਲੀ ਨਦੀਨਾਂ, ਰਿੰਡ ਅਤੇ ਵੇਲਾਂ ਖਾਸ
ਕਰਕੇ ਟਿੰਨੋਸਪੋਰਾ ਕਾਰਡੀਫੋਲੀਆ (ਗਲੋਅ) ਉੱਪਰ ਪਲਦੀਆਂ ਹਨ।
- ਬਾਗਾਂ ਦੇ ਦੁਆਲੇ ਇਸ ਕੀੜੇ ਦੇ ਹੋਰ ਜੰਗਲੀ ਨਦੀਨ ਅਤੇ ਵੇਲਾਂ ਖਾਸ ਕਰਕੇ ਟਿੰਨੋਸਪੋਰਾ ਕਾਰਡੀਫੋਲੀਆ (ਗਲੋਅ) ਦਾ ਨਾਸ਼ ਕਰੋ।
- ਧਤਰੀ ਤੇ ਕਿਰੇ ਫ਼ਲਾਂ ਨੂੰ ਨਸ਼ਟ ਕਰਨਾ ਜਰੂਰੀ ਹੈ, ਕਿਉਂਕਿ ਕਿਰੇ ਫ਼ਲ ਪਤੰਗਿਆਂ ਨੂੰ
ਬਾਗ ਵਿੱਚ ਆਉਣ ਦਾ ਸੱਦਾ ਦਿੰਦੇ ਹਨ।
- ਛੋਟੇ ਪੱਧਰ ਤੇ ਫ਼ਲਾਂ ਨੂੰ ਉੱਪਰੋਂ ਕੱਪੜੇ ਨਾਲ ਢੱਕਣ ਨਾਲ ਇਸ ਕੀੜੇ ਦੇ ਹਮਲੇ ਤੋਂ
ਬਚਾਅ ਹੋ ਸਕਦਾ ਹੈ, ਪ੍ਰੰਤੂ ਇਹ ਕੰਮ ਔਖਾ ਤੇ ਮਹਿੰਗਾ ਹੈ।
- ਸੂਰਜ ਛਿਪਣ ਸਮੇਂ ਬਾਗਾਂ ਵਿੱਚ ਧੂੰਆਂ ਕਰਨ ਨਾਲ ਇਹ ਕੀੜਾ ਘੱਟ ਨੁਕਸਾਨ ਕਰਦਾ ਹੈ




